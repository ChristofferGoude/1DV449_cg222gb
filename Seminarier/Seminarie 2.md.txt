Christoffer Goude - 1DV449 - 20131127

## Seminarie 2

### Diskussionsfråga 1 - Webbens framtid

**Hur tror du att vi kommer använda webben om fem till tio år? Både till vardags och som samhällsmedborgare?**

Om fem till tio år förväntar jag mig att människor kommer använda internet till mycket mer saker än idag. Redan idag ser
vi mycket användande av internet till vardags, så som till exempel att vi handlar kläder, skor, mat och annat via nätet.
Vi utför även många andra saker via nätet regelbundet så som att betala räkningar. Alla dessa funktioner kommer säkerligen
utvecklas och göras mer och mer strömlinjeformade så vi kan sköta mycket av våra liv direkt via nätet.

**Vilka typer av tjänster tror Du vi skulle kunna tänkas se i en framtida webb?**

En sak som dyker upp direkt är mer interaktion via handhållna plattformer, redan nu kan överföringar och betalningar
skötas via internet, och det är nog något som kommer bli större och större. Många människor idag omfamnar snabbt
möjligheterna att bli mer mobila och tillgängliga vart vi än går. Detta är nog något som vi webbutvecklare kommer få
arbeta med i framtiden.

**Hur tror du din roll som webbutvecklare kommer förändras?**

Personligen tror jag vissa aspekter av webbutvecklingen kommer förenklas och göras tillgänglig för en bredare massa. Redan
nu ser vi flertalet sidor som erbjuder tjänster där man med mycket enkla medel kan skapa hemsidor. Även stora aktörer 
så som Google erbjuder nu sådana tjänster. Därför tror jag en del av webbutveckling i framtiden kommer fokusera på att 
skapa liknande lösningar. 

Sedan tror jag att utvecklingen i framtiden kommer behöva hantera många fler plattformer än idag. Redan nu har vi olika 
plattformer så som smartphones och surfplattor. Just nu utvecklas som många vet Google Glass vilket ger ytterligare en 
ny plattform att arbeta med, och även mer renodlade VR-lösningar som Oculus Rift vilket ger spännande möjligheter för 
framtiden.

#### 1.2 Fallstudie - 100% Webb

**Vad tror du om konceptet 100% webb, både i dagsläget och i framtiden?**

Jag gillar definitivt hela konceptet att mer och mer funktioner körs via webben. I dagsläget finns så mycket tillgängligt
via webben och i takt med att fler plattformer utvecklas och befintliga plattformer förbättras kommer tror jag 
tillgängliget via webben kommer öka i snabb takt.

Att ha mer information på webben innebär också att möjligheterna till backup vid till exempel systemkrascher är mycket
större. Även om man befinner sig på en avlägsen plats kan man då koppla upp sig och få tillbaka sin data via molnet.

Något som behöver tänkas på är dock då att internetuppkopplingar blir mycket viktiga om allt går via webben, utan 
uppkoppling kommer ingenting fungera!

**Hur skulle du klara dig idag om du bara använde dig av en webbläsare som programplattform. 
Vilka tjänster/mjukvaror kan du inte köra i en webbläsare?**

Personligen känner jag mig positiv till att använda webbläsare som programplattform. Jag befinner mig ofta på olika platser
och tanken att kunna ha alla program och min hela utvecklingsmiljö med mig på vilken dator jag än använder är mycket
lockande. Möjligheterna till att ha en flexibel arbetsplats är redan idag stora med hjälp av olika versionhanteringssystem,
men det går fortfarande att göra det än mer flexibelt och tillgängligt!

På rak arm kan jag inte tänka mig några problem med att ha utvecklingsmiljön via en webbläsare. Personligen har jag ännu
inte testat något utvecklingsprogram via webbläsare men det är säkerligen något jag kommer titta närmare på.

### Diskussionsfråga 2 - Öppen data

**Vad innebär egentligen begreppet "öppen data"?**

Begreppet öppen data betyder att sammanställa vissa data som kan vara allmännyttiga och göra dom tillgängliga på ett 
smidigt sätt. Öppen data betyder också att datat ska kunna användas i vilket syfte som helst, utan restriktioner.

**Vad finns det för krav på den data som kallas för öppen data?**

Som tidigare nämnt ska datat finnas tillgängligt, gärna gratis eller till en överkomlig kostnad och datat ska finnas
tillgängligt i sin helhet. Datat ska även vara tillåtet att delas vidare och över olika databaser, och ska vara
tillgängligt för alla. Ingen diskriminering får ske gällande vilka som har tillgång till datat.

**Vad tror du tendenserna med mer öppen data kommer spela för roll för dig som webbutvecklare?**