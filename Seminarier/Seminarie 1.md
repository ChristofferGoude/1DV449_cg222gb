Christoffer Goude - 1DV449 - 20131113

## Seminarie 1

### Diskussionsfråga 1 - Webben & Integritet

**Vad ser du för faror för den personliga integriteten i ett mer och mer 
webbaserat samhälle? Vad har individen för ansvar för sin egen personliga 
integritet ur ett webbperspektiv?**

Ett av dom ansvar som användare har när dom använder webben i dagsläget är 
att vara noga med att värna om deras digitala säkerhet. Många personer
som använder webben i dagsläget underskattar nog värdet i att skydda sig
på ett bra sätt. Ett misstag många användare gör är att ha samma lösenord
till många olika konton och hemsidor, vilket förenklar för dom personer
som är ute efter att komma över information på olagliga sätt.

Ett annat ansvar varje enskild användare har är vilken information de
väljer att dela på webben. Som användare behöver man ibland tänka kritiskt
och förstå att information som man väljer att visa på ett skyddat sätt
kan fortfarande komma ut i det öppna, till exempel på grund av buggar eller
på grund av intrång (hackare).

**I dag pratas det mycket inom forskningen om "Big Data"? 
Vad betyder det uttrycket?**

Big Data är ett uttryck för all data som finns lagrad efter interaktioner
på webben och via andra media. Det är till och med större än så och 
innefattar all möjlig sorts information, allt från patientjournaler till
telefonlistor till röstningsval.

**Stora företag som t.ex. Google och Facebook samlar massor av information 
om våra aktiviteter på webben genom att vi använder deras tjänster. Vad 
ser du för problem med detta? Vad ser du för fördelar? 
Motivera dina svar?**

Ett av dom större problem med att stora företag som samlar information på
det här sättet är risken för att information läcker ut. För vissa personer 
kan till och med den mest triviala personliga informationen utnyttjas på 
ett negativt sätt.

Sedan finns även aspekten att andra aktörer kan vara intresserade av 
informationen som finns lagrad, till exempel regeringar och försvarsmakter 
som vill kunna övervaka vissa personer (eller kanske hela befolkningen?). 
Om dessa aktörer anser sig behöva informationen känns det tyvärr som att 
det inte finns mycket som hindrar dom.

Här återkommer vi då till den första frågan, användaren själv har ett stort 
ansvar för vad som läggs ut på sociala medier och liknande sidor. Man har 
all möjlighet att helt och hållet strunta i att lägga upp information som 
man till exempel inte vill dela med någon utanför sin närmaste krets.

En fördel som finns med att så mycket information lagras är att det 
underlättar kommunikation mellan människor. När mer och mer av våra liv 
läggs upp online slås många dörrar upp för social interaktion som inte har 
funnits tidigare. Ett par mer fördelar kommer jag behandla under nästa del!

**Vad fick du för tankar när du läste publikationen "Storebror på 
Facebook"?**

Det som slog mig tidigt var något som jag var inne på i föregående fråga.
Det är i dagens läge inte bara "cyberbrottslingar" som kan vara 
intresserade av att få tag på stora mängder data om människor, utan även 
polisväsendet, försvarsmakten och andra aktörer. Något som är på framfart 
idag är att polisen patrullerar på webben för att förebygga brott. Detta 
gör då att dom självklart har ett stort intresse för den information som 
finns lagrad, och kanske allra helst den information som inte finns publikt 
tillgänglig. 

Det värsta scenariot vore om de sociala medier och andra webbsidor vi 
besöker för att dela all denna information sluter sig samman med dessa 
aktörer och fritt delar den information som egentligen skulle ha hållits 
privat.

Självklart finns det också fördelar med att polisen till exempel patrullerar 
på webben. I vissa fall har ju brottslingar använt just sociala medier eller 
forum för att skriva om sina brott innan de faktiskt begår dem, och om polisen 
då kan hitta dessa ledtrådar i tid har dom en stor chans att stoppa brottet 
från att någonsin begås.

**Hur skulle du, som student, se på att alla dina aktiviter på Coursepress 
sparas på ett mer omfattande sätt för oss som kursansvariga att analysera? 
Vilka problem och vilka fördelar finns? Vad är OK att spara? Vad är inte OK?**

Så länge den analyserade datan begränsas till skolaktiviteter tror jag det kan 
vara ett kraftfullt verktyg. På så sätt skulle man till exempel kunna se vilka 
resurser en elev använts sig av, och kanske hur ofta, och då dra en paralell 
mellan elevens prestationer och hur väl denne använts sig av läromaterialet.


### Diskussionsfråga 2 - Webbskrapning 

**Vilka problem ser du med webbskrapning. Både som webbplatsägare 
(informationsägare) och som webbutvecklare. Nämn minst tre stycken, 
motivera dina val.**

Webbskrapning verkar vara ett bra alternativ för att få reda på information, 
men dock bör det ske med ett godkännande av webbsidans ägare. Utan ett 
godkännande kan man fundera på om det är en laglig handling man utför.

Som webbutvecklare ser jag det som ett problem om man vill hindra webbskrapning, 
hur skulle man då gå tillväga, och kommer man kunna stoppa det helt och hållet?

**När man som webbutvecklare skrapar en sida finns det vissa etikettsregler 
som man bör försöka följa. Kan du kommer på några sådana regler?**

Den största regeln vore ju det jag tog upp i förra frågan, just att vara 
säker på att man har ett godkännande för att få skrapa information från en 
specifik sida. Sedan bör man tydligt visa vilken information man är 
intresserad av och vad denna information kommer användas till.